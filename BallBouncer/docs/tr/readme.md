% "Ball bouncer" kılavuzu

Bu yardım dosyası uygulamanın menülerinin ve ekranlarının dolaşımını ve oyunun
nasıl oynanacağını ayrıntılı bir şekilde açıklar.

## Oyun hakkında

### Kısa açıklama

Ball bouncer, reflekslerinizi ve sabrınızı sınayan, basit ancak öğrenilmesi
karışık bir arcade oyunudur.

Ağır bir sopayla topa doğru zamanda vurarak onun vahşi hareketlerini iyice
planlanmış nesne yok etme taktiğine çevirin.

Ama gerçekten etrafınızda fincanlar, tabak çanaklar, dolaplar ve televizyonlr yok
olurken ileriyi düşünebilecek misiniz?

Topun öngörülemeyen sekmeleri heyecanlı zincirleme tepkimeler oluşturabilir, bu
da sizi zorlar ve oynama tarzını değişken kılar.

Ball Bouncer, size kendi puanlama stratejinizi oluşturma imkanı sağlar. Mağazadan
Kilidi açılabilen ve en yüksek düzeye çıkarılabilen çeşitli özellikler,
beceriler ve yükseltmelerle, önceki puanınızı geçebilecek misiniz? Oyunun
sonunda puanlar paralara çevrilir. Paraları akıllıca harcayın!

Metodik, ancak kaotik bir yıkım yolunda ilerlemeye hazır mısınız? Buyurun o zaman!

### Sistem gereksinimleri

windows 10 64 bit veya üzeri.

ubuntu 22 64 bit veya üzeri.

### İlk adımlar

Oyun ilk kez açıldığında, bir dil seçmeniz gerekir. Seçiminizi yaptıktan sonra
bir karşılama ekranı açılacak. Ekranda seçiminizi yapar yapmaz logomuz
oynatılmaya başlayacak. Logoyu enter tuşuna basarak atlayabilirsiniz. Logo
atlandığında veya bittiğinde oyunun ana menüsüne geçeceksiniz. Menünün içeriğine
aşina olmanızı öneririz. Oyunun seslerini öğrenmek isterseniz, Ana menüde
"ayarlar" seçeneğini seçip "Genel" sekmesinden "oyun seslerini öğren" düğmesine
basmanız gerekir. "Ses" sekmesinden müzik ve oyun seslerinin düzeyini
ayarlayabilir, ses yaslanma modunu değiştirebilir ve "Davranış" sekmesinden bazı
uyarıları devre dışı bırakabilirsiniz. Genel sekmesinden ilgili düğmelere
tıklayarak ilerlemenizi sıfırlayabilir ve oyunun ayarlarını varsayılanlara
döndürebilirsiniz. Klavye kısayollarını varsayılana sıfırlamak ise klavye
kısayolları sekmesinden yapılabilir.

Topun sesini beğenmiyorsanız, sesi ayarlarda "Ses" sekmesinden
değiştirebilirsiniz. Sunulan beş seçenekten birini seçebilirsiniz. Bu işlem
oyunda doğrudan duraklama menüsünden ayarlara giderek de yapılabilir. Oyuna
devam eder etmez topun sesi değişecektir.

You can also change the ball sound during gameplay. To do this, enter Ball watch
mode by holding the G key, then press L to change the sound.

### Dolaşım

Menülerde dolaşım yukarı ve aşağı ok tuşlarıyla yapılır. Enter bir öğeyi seçer,
home ve end tuşları sırasıyla ilk ve son öğeye gider.

Ekran dolaşımı (ayarlar, mağaza, profil vs.), tab ve shift+tab ileri ve geri
gider, kontrolleri enter veya boşluk tuşu ile etkinleştirebilirsiniz. Listelerin
içinde yukarı ve aşağı oklarla gezinebilir, kaydırıcıların değerini ok
tuşlarıyla değiştirebilirsiniz. Sekme seçimi sağ/sol ok tuşuyla yapılır.

Mağaza ekranında seçilen öğenin üzerinde Enter'a basmak öğe hakkında ayrıntılı
bilgi verilen bilgi ekranını açar.

Profilde , "İstatistikler" sekmesinde, bir liste öğesinin üzerine gelip enter
tuşuna basarak, mevcut ise bir ödülü alabilirsiniz. Ctrl+c tuşlarına basarak,
öğenin içeriğini panoya kopyalayabilirsiniz.

"Beceriler" sekmesinde, bir öğeye basmak beceri hakkında ayrıntılı bilgi verir.

Ana menü ve son oyun sonuçları menüsü hariç tüm menüler ve ekranlar escape tuşu
ile kapatılabilir.

## Oyun süreci

### Antrenman modu

Oyunun sınırsız zaman geçirebileceğiniz ve tüm cezaların devre dışı olduğu bir
antrenman modu bulunur. Bu modda, topa vurabileceğiniz zaman bir ses çalınır,
bunu sesleri öğren menüsünden dinleyebilirsiniz. Mükemmel vuruş anını hissetmeyi
öğrenebilmeniz için top en az bir kez yerden sektiğinde ses çalacaktır.
Antrenman modunda oyun istatistikleri toplanmaz ve puan alınmaz.

Antrenman sırasında F2 tuşuna basıldığında ilk seviyeden maksimum seviyeye kadar
vuruş gücü iyileşme oranı yükseltmesinin seviyesini ayarlayabileceğiniz bir
ekran açılır.

Ayrıca, gelecekte, ilk becerilerinizi edindiğinizde, eğer bu becerilerin
seviyeleri yuvalardan birinde ayarlanmışsa, vuruş gücü yenileme oranı
yükseltmesinde olduğu gibi aynı şekilde, bu ekranda onların seviyelerini
ayarlayabilirsiniz.

F1 tuşuna bastığınızda, yuvalardaki becerileriniz anında dolacak ve kullanıma
hazır hale gelecektir.

If you press the B key and the ball is on the field, you will hear an audio cue
indicating how high the ball is, along with a sound played in the ball’s pitch.
This feature works in all modes.

Bu tuşlar, kısayol tuşu ayarları kullanılarak değiştirilebilir.

### Nasıl oynanır

Ana menüde "oyunu Başlat" seçeneğini seçtiğinizde geri sayım başlar. Sonrasında
oyuncuyu kontrol edebilirsiniz.

Oyunun başında, oyuncu sahanın ortasındadır. Sağ ve sol ok tuşlarını kullanarak
oyuncuyu hareket ettirebilirsiniz. Kamera başlangıçta sahanın ortası görünümüne
ayarlıdır, ancak "v" tuşuna basarak birinci şahıs görünümüne geçebilirsiniz.

Saha ortası görünümünde "C" tuşuna basarak oyuncunu bulunduğu yerden ses
duyabilirsiniz. Birinci şahıs görünümünde, topu izlemiyorsanız ses sahanın
ortasından gelir. Bu durumda ses, oyuncunun bulunduğu konumdan duyulur. Bu, topa
vurmaya çalışırken oyuncunun konumunu daha iyi hissetmenize yardımcı olur.

Sağ veya sol shift tuşuna basarak oyuncunun dönüş yönünü ayarlayabilirsiniz.
Hareket ederken yön otomatik olarak ayarlanır.

İlk önce, topun sahada gözükmesi için topu fırlatmanız gerekir. Bunu "f" tuşuna
basarak yapabilirsiniz.

Top sahaya çıktıktan sonra, yatay eksende topun hareketini gösteren, sağa ve sola
hareket eden bir ses duyacaksınız. Sesin perdesi ve ses yüksekliği de değişerek,
topun dikey düzlemdeki hareketini gösterir. Azalan ses düzeyi ve yükselen perde,
topun yukarı doğru hareket ettiği anlamına gelirken, artan ses düzeyi ve alçalan
perde bunun tam tersini ifade eder.

İki tür fırlatma şekli vardır:

+ Normal. F tuşuna basılarak yapılır. Top, oyuncunun döndüğü yönde hareket etmeye
başlar.
+ Dikey. Alt tuşunu basılı tutup f tuşuna basarak yapılır. Top dikey eksende
hareket etmeye başlar, ancak oyuncunun döndüğü yönde biraz yatay eksende de
hareket eder.

Oyunun amacı, puan kazanarak olabildiğince fazla nesneyi yok etmektir. Top her
zaman düşme eğilimindedir ve sizin ona sopayla vurmanız gerekir.

Topa iki şekilde vurulabilir:

+ Boşluk tuşu. Bu durumda, top oyuncunun döndüğü yönde güçlü bir yatay ivme
kazanır.
+ Alt tuşunu basılı tutup boşluk tuşuna basmak. Top, oyuncunun döndüğü yönden
bağımsız olarak yatay hareket yönünü koruyarak güçlü bir dikey  ivme kazanır.

Topa sadece ona yakınken vurabilirsiniz. Sopanın her savruluşundan sonra, oyuncu
vuruş gücünü geri kazanır. Vuruş gücü Tamamen dolduğunda, bir uyarı sesi
duyacaksınız, bu sesi, sesleri öğren menüsünden dinleyebilirsiniz. Ayrıca,
davranış sekmesindeki seçeneklerden başarılı vuruşların sesini açıp
kapatabilirsiniz.

Mükemmel vuruşlar yapmaya çalışmalısınız, çünkü mükemmel vuruşlar size bonus puan
kazandırır. Mükemmel vuruş, topun sadece bir kez sekmesiyle gerçekleşir. İkinci
ve sonraki sekmelerde puan kaybedersiniz. Top ne kadar çok yerden sekerse o
kadar fazla puan kaybedersiniz. Bu yüzden, topa mümkün olduğunca hızlı bir
şekilde yukarı doğru vurmaya çalışın.

Bir yerde çok uzun süre durmak da iyi değildir, çünkü 10 saniye veya daha fazla
sabit kalırsanız puan kaybedersiniz.

Oyunun başında topu elinizde çok uzun süre tutmayın, çünkü bu durumda her geçen
saniyede ceza alırsınız. Aynı durum top yakalandığında da geçerlidir.

Beşinci ve sonraki ıskalamalar için de ceza uygulanır.

Hem top bir nesneye çarptığında, hem de nesneyi yok ettiğinde puan kazanırsınız.
Top tavandan sekerse de bonus puan kazanırsınız.

Bir nesneye çarptıktan veya yok ettikten sonra bir seri başlar. Bundan sonra olan
her çarpışma veya yok etme bonus puan kazandırır. Ancak, seri altı saniye
boyunca sürdürülmezse sıfırlanır. Aynı durum tavandan seken top için de
geçerlidir.

Mükemmel vuruş yaptıktan sonra ayrı bir seri başlar. Her bir mükemmel vuruş için
öncekinden çok daha fazla puan kazanırsınız. Top yerden bir kereden fazla
sekerse seri biter ve baştan başlamak zorunda kalırsınız.

Yok edildikten sonra, nesneler yere düşer, gürültü çıkarır ve oyuna daha fazla
kaos katar.

Oyun sırasında bütün sahayı izlemekle kalmayıp ayrıca topu izleme moduna da
geçebilirsiniz. Bu modu etkinleştirmek için G tuşunu basılı tutun. Topu izleme
modu G tuşunu basılı tutar tutmaz başlar ve tuşu bıraktığınızda sona erer.

Oyunu Escape tuşunu kullanarak duraklatabilirsiniz. Escape tuşuna bastıktan sonra
oyunda kalan süreyi, puanı ve diğer bilgileri görüntüleyebileceğiniz duraklama
menüsüne girersiniz. Duraklama menüsünden ayrıca ayarlara erişebilir veya oyunu
durdurabilirsiniz.

Ancak, kalan zamanı ve puanı yalnız duraklama menüsünde değil; T tuşuna basarak
zamanı, P tuşuna basarak ise puanı öğrenebilirsiniz.

Puan -1000'e düşerse oyun erkenden biter. Hiç para kazanamazsınız, ancak başka
bir şey kaybetmezsiniz.

Oyun beş dakika sürer. Süre, profil menüsündeki Zaman Aurasını yükselterek
uzatılabilir.

Oyun bittikten sonra para kazanma animasyonu ses olarak oynatılır. Bu animasyon
enter tuşuna basılarak atlanabilir.

Ardından, kaç puan ve kaç para kazandığınızı görebileceğiniz oyun sonuçları
menüsü açılır. Enter tuşuna basarak menüyü kapattıktan sonra, bir istatistik
kilometre taşına ulaştığınız için size bir ödül bildirimi gösterilebilir. Son
oyun için sonuç menüsünün gösterimi ve mevcut ödüllerle ilgili bildirimler,
ayarlarda, “Davranış” sekmesinde devre dışı bırakılabilir.

Oyunda, oyunun içinde tam olarak açıklanmış olan beceriler de vardır. Oyun
sırasında beceri kullanmak için, beceriyi on yuvadan birine yerleştirmelisiniz.
Yerleştirme, profilde "Beceriler" sekmesinden yapılır. Yuvalara 1 tuşu (birinci
yuva) ve 0 tuşu (onuncu yuva) ile erişilir.

Mağazadan atlama ve topu yakalama yeteneklerini de edinebilirsiniz. Bu iki
yetenek, kullanma tuşları da dahil olmak üzere oyunda tam olarak açıklanmıştır.
Kullanım tuşları kısayol tuşları tablosunda da mevcuttur.

### Diğer oyun modları

Normal ve antrenman modları dışında oyunda üç ek mod daha vardır, ancak onların
kilidi hemen açılmaz.

Modların kilidini açmak için, istatistiksel kilometre taşlarına ulaşmak için ödül
kazanın.

Profilde, istatistikler sekmesinde, sonraki modu açabilmek için kaç ödüle ihtiyaç
olduğunu görebilirsiniz.

Gereken sayıda ödülü aldığınızda, size neyin mevcut olduğunu kısaca açıklayan bir
menü açılacaktır.

Herhangi bir mod hakkında ayrıntılı bilgi almak için, yeni oyun başlat
ekranındaki listeden modu seçin ve D tuşuna basın veya "mod açıklamasını aç"
düğmesine basın.

Belli bir mod için ek tuşlar mod açıklamasında listelenir ve ayrıca kısayol
tuşları tablosunda da açıklanır.

Üç modun da kilidini açtıktan sonra, görev panosunun kilidini açmak için gereken
şartları görebilirsiniz. Profil ekranında görev panosu sekmesi belirir.

### Nesne haritası

Nesne haritası her modda çalışır. Nesne haritasını açmak için M tuşuna
basabilirsiniz.

Harita, açıldığında sahada olan tüm nesneleri listeler.

Ok tuşlarını kullanarak imleci harita üzerinde hareket ettirebilirsiniz, bu da
size nesnenin bulunduğu yerde nesnenin kısa bir sesini çalacak ve nesnenin türü
de duyurulacaktır. F1 tuşunu kullanarak nesne türünün duyurulmasını
kapatabilirsiniz. F2 tuşunu kullanarak hareket modları arasında geçiş
yapabilirsiniz.

İki imleç hareket modu vardır:

- Özgür hareket. İmleç, haritada herhangi bir yönde bir hücre hareket
ettirilebilir. Özgür modda hareket ederken, boş hücreler imlecin altında
görünür olur ve ayrı bir ses ile belirtilir.
- Nesnelerde hareket etme. İmleç yalnızca nesnelerin üzerinde hareket eder; sağa
veya sola hareket etmek aynı sıradaki nesnelerde yatay olarak hareket eder.
Yukarı veya aşağı hareket etmek imleci dikey olarak en yakın nesneye götürür ve
boş yerleri atlar.

İmlecin yanı sıra, haritada yatay eksenin ortasında bulunan ve dikey olarak
hareket ettirilen bir gözlem noktası vardır. Tüm nesne sesleri bu noktaya göre
oynatılır.

Gözlem noktasını w - yukarı, s - aşağı tuşlarını kullanarak hareket
ettirebilirsiniz. Bu durumda, konuma bağlı olarak perdesini değiştiren bir ses
oynatılır, böylece eksenin nerede olduğunu anlamanız kolaylaşır.

Ayrıca, sahada kaç nesne olduğunu da öğrenebilirsiniz. Bunu yapmak için o tuşuna
basın.

Tüm listelenen tuşlar kısayol tuşu ayarlarından değiştirilebilir.

### Oyun kaydı

Oyununuzu kaydedebilir ve kaydı herhangi bir medya oynatıcısında oynatabilirsiniz.

Önemli: Antrenman modunda kayıt yapılmaz.

Kaydı başlatmak için, oyun modu seçimi ekranında "Oyunu kaydet" onay kutusunun
seçildiğinden emin olun. Kayıt, oyunun başındaki sayaçtan sonra başlar.

Ayarlarda, "Kayıt" sekmesinde, oyunu duraklatma menüsünden iptal ederken kaydı
iptal edip etmeyeceğinizi belirleyebilirsiniz.

Kayıtlarınız, userData klasörünün içindeki mp3recordings klasöründe bulunur
ve .mp3 uzantısına sahiptir.

#### Eski formattaki kayıtlar

1.3.0 sürümünden önce oyun, . sgr uzantılı dosyalarla, dahili bir kayıt formatı
kullanıyordu ve bu dosyalar sadece oyun içerisinde bulunan oynatıcıdan
oynatılabiliyordu.

Eski formattaki kayıtları dinlemek için, oyunun ana menüsünden "Oyun kayıtları"
öğesini seçin. Kayıtlar menüsünden istediğiniz kaydı seçin ve enter tuşuna basın.

Kaydı yükledikten sonra, oynatıcı ekranına girersiniz.

Oynatıcı kısayol tuşları:

- Oynatmayı başlatmak, duraklatmak ve devam ettirmek için boşluk tuşuna basın.
- Ses seviyesini arttırmak için yukarı ok, azaltmak için aşağı ok tuşunu
kullanın. Kayıt ses seviyesi en fazla yüzde iki yüze kadar arttırılabilir.
- kaydı beş saniyelik sarmak için ileri - sağ, geri - sol ok tuşlarını kullanın.
30 saniyelik sarmak ctrl tuşunu basılı tutarak yapılabilir.
- Kaydın ne kadarını dinlediğinizi ve toplam süreyi t tuşuna basarak
öğrenebilirsiniz.
- Escape tuşunu kullanarak oynatmayı durdurabilir ve kayıtlar menüsüne
dönebilirsiniz.

Eski formattaki kayıtlar userData/recordings içerisinde bulunur.

Eski formattaki bir kaydı oynatmak istiyorsanız, kaydı Recordings klasörüne
koyun. Ardından kayıt, kayıtlar menüsünde görünecektir.

Uyarı! Eski formattaki kayıtları çalma özelliği 1.5.0 sürümünde kaldırılacaktır!

## kısayol tuşları

Bu bölümdeki tüm tuşlar, kısayol tuşlarını özelleştirerek yeniden ayarlanabilir.

### Temel

| Eylem | Tuş/tuşlar |
| :-- | :-- |
| Oyuncuyu sağa/sola hareket ettir | Sağ/sol ok tuşları veya d/a tuşları |
| Oyuncunun pozisyonundan veya sahanın ortasından ses çal (görünüme bağlı olarak). | c |
| Oyuncuyu sağa/sola döndür | sağ/sol shift |
| Sopayı savur (topa güçlü yatay ivme ile vur) | Boşluk, s veya e tuşu |
| Sopayı savur (topa güçlü dikey ivme ile vur) | alt+boşluk, alt+s veya r |
| Topu yatay olarak fırlat | f |
| Topu dikey olarak fırlat | alt+f |
| Switch ball sound | l (only when Ball watch mode is active) |
| Kamerayı topu izleme moduna geçir | G tuşunu basılı tut |
| Kamerayı normal moda geçir | G tuşunu bırak |
| Kamera modunu birinci şahıs modu ile sahanın ortası modu arasında değiştir | v |
| Atla (yeteneğin kilidi açılmış ise) | Yukarı ok veya w tuşu |
| Topu yakala (yeteneğin kilidi açılmış ise) | sağ veya sol ctrl |
| 1 ve 10 arasında beceri yuvası seç (beceri ayarlanmış ise) | 1 ile 0 arası tuşlar/numaratör1 ve numaratör0 |
| Beceri yuvası seçimini iptal et | Tırnak/ numaratör enter |
| Switch to the previous ready to use skill | Minus (-) / Numpad Minus (-) |
| Switch to the next ready to use skill | Equals (=) / Numpad Multiply (*) |
| 1-4 yuvasına yerleştirilmiş yıldız modülünü etkinleştir/devre dışı bırak (modül ayarlanmışsa) | alt+1-4 tuşları/numaratör1-numaratör4 |
| Öğeyi etkinleştir (mevcut oyun modunda izin veriliyorsa). | x |
| Mevcut yıldız enerjisi miktarını kontrol et (en az bir yıldız modülünüz varsa ve modül kullanımına mevcut oyun modunda izin veriliyorsa) | y |
| Nesne haritasını aç | m |
| Oyunun sonuna kadar olan zamanı öğren | t |
| Puanı öğren | p |
| Find out how high the ball is | b |
| Oyunu duraklat | escape |

### Antrenman modu

| Eylem | Tuş/tuşlar |
| :-- | :-- |
| Tüm becerileri anında doldur | f1 |
| Beceri seviyelerini ayarla | f2 |

### Nesne haritası

| Eylem | Tuş/tuşlar |
| :-- | :-- |
| İmleci hareket ettir | Ok tuşları |
| Gözlem noktasını aşağı taşı | s |
| Gözlem noktasını yukarı taşı | w |
| Nesne türü duyuru durumunu değiştir | f1 |
| İmleç hareket modunu değiştir | f2 |
| Haritadaki nesnelerin sayısını öğren | o |

### Kısayol tuşlarını ayarlama

Ayarlarda, "kısayol tuşları" sekmesinde, kısayol tuşlarını ayarla düğmesine
basarak tuşları kendi tercihinize göre ayarlayabilirsiniz.

Ayar ekranında, ilk seviyede tek tek blokların görüntülendiği ve bunların da
eylemleri içerdiği bir ağaç vardır.

Her eylemin atanmış tuş kombinasyonlarının bir listesi vardır. Ekle veya kaldır
düğmelerini kullanarak bu listeye kombinasyon ekleyebilir veya listeden
çıkarabilirsiniz.

Kısayol ekle düğmesine bastıktan sonra, dört liste, ana tuşu atamak için bir alan
ve Ekle ve İptal düğmelerini içeren yeni bir ekran açılır.

Her liste, değiştirici tuşa (alt, windows, control, shift) karşılık gelir ve
değiştirici tuşu kullanmak için 4 seçenek içerir (hiçbiri, sol, sağ, herhangi
biri).

Birincil tuşu ayarlamak için, shift değiştirici tuşun listesinin hemen ardından
gelen tuş atama alanındaki yönergeleri izleyin. Kombinasyonunuzda yalnızca
değiştirici tuşları kullanmak istiyorsanız, alanı boş bırakın.

Tüm gereken parametreleri ayarladıktan sonra "ekle" düğmesine basın. Ancak, aynı
eylem bloğu içinde aynı tuşun birden fazla işlem için kullanılmasına izin
verilmediğini unutmayın.

Gerektiğinde tuş yapılandırmanızı diğer insanlarla paylaşabilirsiniz.
Yapılandırma, kullanıcı veri klasöründe (userData) bulunur ve "keyConfig. json"
olarak adlandırılır. Diğer kişinin, aynı konumda bulunan kendi yapılandırmasını
sizin verdiğinizle değiştirmesi gerekir. Yapılandırma açık biçimde saklanmasına
rağmen, elle düzenleme için tasarlanmamıştır.

## Oyunu başka dillere çevirme

Ball Bouncer oyununu kendi dilinize çevirmek istiyorsanız, lütfen [github'daki
Sooslandia-Games çeviri deposunu](https://github.com/sooslandia/translations)
ziyaret edin.

Tüm çevirileri tek bir yerde merkezileştirmemize, yeni bir çeviriyle oyunun
hatasız bir şekilde başlatılacağını otomatik olarak onaylamamıza, farklı çeviri
formatlarını komut dosyaları kullanarak dönüştürmemize ve depolanan verilerin
yapısını korumamıza olanak tanıdığı için Github seçilmiştir..

Herhangi bir zorluk yaşarsanız, telegram grubu, discord veya e-posta yoluyla
yardım için bizimle iletişime geçebilirsiniz. Söz konusu bağlantılara “Kapanış”
bölümünde ulaşabilirsiniz.

## Kapanış

Bu projeyle ilgilendiğiniz için mutluyuz ve beğeneceğinizi umuyoruz. Yok edin ve
tadını çıkarın!

Bu oyundaki güncellemeler ve diğer ilginç projeler hakkında en son haberleri
almak için telegramdaki [kanalımıza](https://t.me/sooslandia) abone olun veya
[discord sunucumuza](https://discord.gg/8xcKB7dsDR) katılın.

Discord'da olduğu gibi oyun hakkındaki görüşlerinizi paylaşabileceğiniz, hataları
bildirebileceğiniz veya fikirlerinizi önerebileceğiniz [sohbet
kanalına](https://t.me/sooslandiadiscussion) katılabilirsiniz.

Telegram ve Discord kullanmıyorsanız,
[e-postamıza](mailto://contact@sooslandia.ru) yazabilirsiniz, ancak hızlı bir
yanıt garanti edilmez.

En iyi dileklerimizle, Sooslandia-Games.
