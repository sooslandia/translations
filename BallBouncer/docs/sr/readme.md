% "Ball bouncer" dokumentacija

Ova datoteka pomoći objašnjava kako da se krećete kroz menije i ekrane
aplikacije, a takođe i detaljno opisuje igranje igrice uz većinu sitnica. Ako
želite da ovaj drugi deo sami otkrijete, preporučujemo vam da se odmah upoznate
sa listom prečica.

## O igrici

### Kratak opis

BallBouncer je jednostavna arkadna igra u kojoj ipak nije tako jednostavno
postati majstor. Igrica će testirati vaše reflekse i strpljenje.

Naoružani ste sa palicom, i vaš cilj je da uradite lopticu i usmerite njeno
divlje kretanje ka dobro osmišljenoj taktici uništenja objekata.

Ali da li zaista možete da mislite unapred dok se šolje, tanjiri, ormari i
televizori uništavaju oko vas?

Nepredvidivi skokovi loptice mogu da izazovu uzbudljive nizove reakcija, što će
vam konstantno donositi nove izazove i razvijati vaš stil igre.

Ball bouncer vam nudi mogućnost kreiranja vaše sopstvene strategije zarade. Uz
raznovrsnost veština, opcija i povećanja koje možete da otključate i dovedete do
maksimuma u prodavnici, da li možete da nadjačate vaš prethodni rezultat? Na
kraju igre, poeni se pretvaraju u novčiće. Trošite ih mudro!

Pa, da li ste spremni da se upustite u metodičko, ali haotično uništenje? Onda
krenite!

### Sistemski zahtevi

windows 10 64 bitni ili noviji.

ubuntu 22 64 bitni ili noviji.

### Prvi koraci

Kada se igra prvi put pokrene moraćete da izaberete jezik. Nakon što ga
izaberete, pojaviće se ekran dobrodošlice. Čim nastavite reprodukovaće se naš
logo. Možete da ga preskočite pritiskanjem tastera Enter. Nakon što je logo
preskočen ili se završi bićete prebačeni u glavni meni igrice. Preporučujemo vam
da se upoznate sa sadržajem ovog menija. Ako želite da naučite zvukove igrice,
morate da izaberete opciju “podešavanja” u glavnom meniju, a zatim da na kartici
“opšta” kliknete na odgovarajuće dugme. Na kartici “zvuk” možete promeniti
jačinu zvukova i muzike, promeniti režim balansa zvuka i onemogućiti neka
upozorenja na kartici "ponašanje". Možete obrisati vaš napredak i vratiti
podešavanja na podrazumevana aktiviranjem odgovarajućih tastera na kartici
opšta. Vraćanje tasterskih prečica na podrazumevane je takođe moguće na
odgovarajućoj kartici.

Ako vam se ne sviđa zvuk loptice, možete ga promeniti u podešavanjima, na kartici
"zvuk", izborom jedne od pet ponuđenih opcija. Ovo se takođe može direktno
promeniti u toku igre ako posetite podešavanja kada pauzirate igru. Zvuk loptice
će se promeniti čim nastavite igru.

### Navigacija

Kretanje kroz meni je moguće korišćenjem strelica gore i dole. Enter aktivira
stavku, dok tasteri Home i End rade njihov očekivan posao prebacujući vas na
prvu i poslednju stavku.

Navigacija po ekranima (podešavanja, prodavnica, profil, i tako dalje.),:
tab/Šift+tab vas pomeraju napred i nazad, aktivirajte kontrole korišćenjem
Entera ili razmaka. Krećite se kroz liste korišćenjem strelica gore i dole,
menjajte vrednosti klizača korišćenjem strelica. Izbor kartica se vrši
strelicama levo i desno.

Na ekranu prodavnice, pritiskanje Entera na izabranom predmetu će otvoriti
informacije o korišćenju, gde je predmet detaljno opisan.

Na profilu, na kartici "statistike", pritiskanjem entera u listi možete dobiti
nagradu, ako je dostupna. Pritiskanjem prečice ctrl+c možete kopirati sadržaj
stavke u vašu privremenu memoriju.

Na kartici veština, aktiviranje veštine će pružiti detaljne informacije o njoj.

Svi meniji i ekrani, osim glavnog menija i poslednjeg menija sa rezultatima igre
se mogu zatvoriti tasterom Escape.

## Proces igranja

### Režim vežbe

Igrica sadrži režim vežbanja u kojem imate neograničeno vreme a sve kazne su
onemogućene. U ovom režimu, čućete zvuk kada možete da udarite lopticu, koji
možete da čujete u meniju učenja zvukova. Zvuk će se reprodukovati kada je
loptica bar jednom odskočila sa poda kako biste naučili trenutak savršenog
udarca. U režimu vežbe, statistike igre se ne beleže, i poeni se ne osvajaju.

U toku vežbanja, možete pritisnuti taster F2, što će otvoriti ekran na kojem
možete podesiti nivo oporavka snage udarca, od prvog do maksimalnog nivoa.

Takođe, u budućnosti, kada otključate vaše prve veštine, moćićete da podesite
nivoe veština na ovom ekranu, ako ste ih podesili na jedno od dostupnih mesta,
prateći isti princip kao i podešavanje oporavka snage udarca.

Kada pritisnete taster F1, vaše veštine koje ste podesili na dostupna mesta će se
odmah oporaviti i biti dostupne za korišćenje.

Ovi tasteri se mogu promeniti korišćenjem podešavanja kontrola.

### Kako igrati

Nakon što izaberete "započni igru" u glavnom meniju, počeće odbrojavanje. Zatim,
moćićete da kontrolišete karaktera.

Na početku igre, karakter se nalazi na centru terena. Možete da ga pomerate
strelicama levo i desno. Kamera podrazumevano prati centar terena, ali je možete
promeniti tako da prati karaktera pritiskanjem tastera "V".

Pritiskanjem tastera "C" kada je kamera fokusirana na centar, čućete zvuk na
poziciji lokacije karaktera. Kada je fokusirana na karaktera, zvuk će se
reprodukovati sa centra terena, osim ako gledate lopticu. U tom slučaju, zvuk će
se čuti na poziciji karaktera. Ovo će vam pomoći da bolje osetite gde je
karakter kada pokušavate da udarite lopticu.

Pritiskanjem levog ili desnog Šifta, možete podesiti pravac kretanja karaktera.
Kada se krećete, pravac se menja automatski.

Na početku, morate da bacite lopticu kako bi se ona pojavila na terenu. Ovo
možete uraditi pritiskanjem tastera "F".

Nakon što je loptica na terenu, čućete ton koji će se pomerati levo desno, što
označava horizontalno kretanje loptice. Visina i jačina tona će se takođe
menjati, što označava vertikalno kretanje loptice. Utišavanje tona i povećavanje
visine znače da se loptica kreće gore, dok pojačanje tona i povećavanje visine
znače suprotno.

Postoje dve vrste bacanja:

+ Standardno. Izvršava se pritiskanjem tastera F. Loptica počinje da leti u luku
u pravcu u kojem je karakter okrenut.
+ Vertikalno. Izvršava se držanjem tastera Alt i pritiskanjem tastera F. Loptica
počinje da leti vertikalno, ali se takođe blago pomera horizontalno u pravcu u
kojem je karakter okrenut.

Cilj igre je da uništite što više objekata možete, što vam donosi poene. Loptica
uvek pada, i morate ponovo da je udarite palicom.

Lopticu možete da udarite na dva načina:

+ Tasterom razmak. U tom slučaju, loptica će dobiti jači horizontalni impuls u
pravcu u kojem je karakter okrenut.
+ Držanjem tastera Alt i pritiskanjem razmaka. Loptica će dobiti jači vertikalni
impuls, a održavaće horizontalni pravac bez obzira na pravac kretanja
karaktera.

Možete da udarite lopticu samo ako ste blizu nje. Nakon svakog udarca palicom,
karakter mora da vrati snagu udarca. Nakon što se u potpunosti vrati, čućete
upozorenje, zvuk ovog upozorenja se može čuti u meniju učenja zvukova. Možete
takođe uključiti ili isključiti zvuk uspešnog udarca palicom u podešavanjima na
kartici ponašanje.

Uvek biste trebali da pokušate savršene udarce, budući da vam oni donose bonus
poene. Savršen udarac se događa kada loptica odskoči sa poda samo jednom. Za
drugo i svako naredno odskakanje, gubite poene. Što više puta loptica odskoči od
poda, više poena gubite. Dakle, pokušajte da udarite lopticu gore što brže
možete.

Takođe nije dobra ideja da predugo stojite na istom mestu, zato što ćete izgubiti
poene ako se ne krećete deset sekundi ili duže.

Na početku igre, izbegavajte da predugo držite lopticu, zato što svaka sekunda
tokom koje držite lopticu povećava kaznene poene. Isto važi kada se loptica
uhvati.

Kazna se primenjuje za peti i svaki naredni promašaj.

Zarađujete poene kada se loptica sudari sa objektom, kao i kada uništi objekat.
Ako loptica odskoči sa plafona, takođe ćete dobiti bonus poene.

Nakon što se sudari sa objektom ili ga uništi, počinje niz. Svako dodatno
sudaranje ili uništenje donosi više poena. Ali, ako se niz ne nastavi duže od
šest sekundi, resetuje se. Isto važi za odskakanje loptice sa plafona.

Nakon što izvršite savršen udarac, odvojeni niz počinje. Za svaki novi savršen
udarac, dobijate znatno više poena od prethodnog. Ako loptica odskoči sa poda
više od jednog puta, niz se završava, i morate da počnete iz početka.

Nakon što se unište, objekti će pasti na zemlju, i praviti buku dodavanjem haosa.

Tokom igre, ne samo da možete pratiti ceo teren već i da se prebacite u režim
gledanja loptice. Da aktivirate ovaj režim, držite taster G. Režim gledanja
loptice ostaje aktivan dokle god držite G, i deaktiviraće se čim ga odpustite.

Možete pauzirati igricu pritiskanjem tastera Escape. Nakon što ga pritisnete,
ućićete u meni pauze, gde možete videti preostalo vreme do kraja igre, rezultat
i druge informacije. Iz menija pauze, takođe možete pristupiti podešavanjima ili
prekinuti igru.

Ali, možete proveriti preostalo vreme i trenutni rezultat i van menija pauze.
Pritisnite taster T da proverite vreme, i taster P da vidite vaš rezultat.

Ako vaš rezultat padne na minus hiljadu, igra će se završiti. Nećete dobiti
novčiće, ali nećete ni izgubiti ništa više.

Igra traje pet minuta. Ovo vreme se može produžiti pojačanjem vremenske aure na
profilu.

Nakon što se igra završi, reprodukovaće se zvučna animacija dobijanja novčića,
koja se može preskočiti tasterom Enter.

Zatim, otvoriće se meni rezultata poslednje igre, gde možete videti koliko poena
i novčića ste dobili na kraju. Nakon što zatvorite meni pritiskanjem Entera,
možda ćete dobiti obaveštenje o dostupnoj nagradi za dostizanje statističkog
jubileja. Prikazivanje menija rezultata poslednje igre i obaveštenje o dostupnoj
nagradi se mogu onemogućiti u podešavanjima, na kartici “ponašanje”.

Igrica takođe ima veštine koje su u potpunosti opisane u igrici. Kako biste
koristili veštinu tokom igre, morate je podesiti na jedno od deset mesta.
Podešavanje se vrši na vašem profilu, na kartici “Veštine”. Mestima pristupate
korišćenjem brojeva od 1 (prvo mesto) do 0 (deseto mesto).

U prodavnici možete otključati sposobnosti skakanja i hvatanja loptice. Ove dve
sposobnosti su takođe u potpunosti opisane u igrici, uz tastere za njihovo
korišćenje. Takođe su prisutne u tabeli kontrola.

### Drugi režimi igre

Uz standardni i režim vežbanja, u igrici postoje tri dodatna režima, ali oni nisu
odmah otključani.

Da otključate nove režime, prikupljajte nagrade dostizanjem statističkih jubileja.

Na profilu, na kartici statistika, možete videti koliko nagrada morate da
dobijete da otključate sledeći režim.

Kada dobijete neophodan broj nagrada, pojaviće se meni informacija, koji će
ukratko opisati šta vam je postalo dostupno.

Da biste dobili detaljne informacije o bilo kom režimu, izaberite režim iz liste
na ekranu početka nove igre i pritisnite taster D, ili aktivirajte dugme "otvori
opis režima".

Svi dodatni tasteri za određen režim su označeni u opisu režima i takođe su
prikazani u tabelama kontrola.

Nakon što otključate sva tri režima, moćićete da vidite zahteve za otključavanje
table misija. Odgovarajuća kartica će se pojaviti na ekranu profila.

### Mapa objekata

Mapa objekata radi u bilo kom režimu. Možete je otvoriti tasterom M.

Mapa prikazuje sve objekte koji su bili na terenu kada je otvorena.

Korišćenjem strelica, možete pomerati kursor po mapi, što će reprodukovati kratak
zvuk objekta na mestu na kom se ovaj objekat nalazi, a vrsta objekta će takođe
biti izgovorena. Možete isključiti izgovor vrste objekta tasterom F1. Tasterom
F2 možete se prebacivati između režima kretanja.

Postoje dva režima pomeranja kursora:

- Slobodno kretanje. Kursor se može kretati po mapi u bilo kom pravcu po jedan
korak. Kada se krećete u slobodnom režimu, prazna polja će takođe biti
vidljiva kursorom, za koja postoji poseban zvuk.
- Kretanje kroz objekte. Kursor se kreće samo po objektima; pomeranje desno i
levo se kreće kroz objekte u istom redu horizontalno. Kretanje gore ili dole
će pomerati kursor do najbližeg objekta vertikalno i preskočiće prazne redove.

Uz kursor, mapa sadrži tačku gledišta koja se nalazi na centru horizontalne ose,
i može se pomerati vertikalno. Svi zvukovi objekata se reprodukuju na osnovu ove
tačke.

Možete pomerati tačku gledišta korišćenjem tastera w - gore, s - dole. U tom
slučaju, reprodukovaće se zvuk koji menja visinu u zavisnosti od pozicije, kako
bi vam bilo lakše da razumete gde se tačka nalazi po liniji.

Možete takođe saznati koliko je objekata trenutno na terenu. Da biste ovo
uradili, pritisnite taster O.

Sve opisane prečice se mogu promeniti u podešavanjima kontrola.

### Snimanje igre

Možete snimiti vašu igru a nakon toga reprodukovati snimak u bilo kom
reproduktoru medija.

Važno: Snimci se ne čuvaju tokom režima vežbanja.

Da biste započeli snimanje, uverite se da je izborno polje "Snimi igru" na ekranu
izbora režima igre označeno. Snimak počinje nakon odbrojavanja pre početka igre.

U podešavanjima, na kartici "snimanje", možete odrediti da li će se snimak
poništiti ili sačuvati kada prekinete igru iz menija pauze.

Vaši snimci se nalaze u mp3recordings folderu, koji je u userData folderu, i
imaju .mp3 ekstenziju.

#### Snimci starog formata

Pre verzije 1.3.0, igrica je koristila interni format snimanja, a datoteke ovog
formata su imale ekstenziju .sgr, mogle su da se reprodukuju samo u ugrađenom
reproduktoru.

Da biste slušali snimke starog formata, izaberite odgovarajuću stavku iz glavnog
menija igre. Zatim, u meniju sa snimcima, izaberite željeni snimak i pritisnite
Enter.

Nakon što učitate snimak, ućićete u reproduktor.

Prečice reproduktora:

- Da započnete, pauzirate i nastavite reprodukciju, pritisnite razmak.
- Da menjate jačinu, koristite strelicu gore da pojačate, ili strelicu dole da
smanjite. Jačina snimka se može povećati najviše do 200 posto.
- da biste premotavali snimak za 5 sekundi, koristite strelicu desno -
premotavanje napred, levo - premotavanje nazad. Premotavanje za 30 sekundi se
vrši uz držanje tastera Kontrol.
- Možete saznati koliko ste čuli, kao i trajanje snimka pritiskanjem tastera T.
- Možete zaustaviti reprodukciju i vratiti se na meni sa snimcima tasterom Escape.

Snimci starog formata se nalaze na putanji userData/recordings.

Ako želite da reprodukujete snimag starog formata, prebacite ga u "recordings"
folder. Snimak će se zatim pojaviti u meniju snimaka.

Pažnja! Mogućnost reprodukovanja snimaka starog formata će biti uklonjena u
verziji 1.5.0!

## kontrole

Sve prečice u ovoj sekciji se mogu promeniti menjanjem podešavanja kontrola.

### Osnovne

| Radnja | Taster/tasteri |
| :-- | :-- |
| Pomeranje karaktera levo ili desno | Strelice desno i levo ili tasteri d/a |
| Reprodukuje zvuk na poziciji karaktera ili na centru terena (u zavisnosti od prikaza). | c |
| Podesi pravac karaktera desno ili levo | desni/levi Šift |
| Zamahni palicom (udari lopticu dajući joj jak horizontalni impuls) | Razmak, tasteri s ili e |
| Zamahni palicom (udari lopticu dajući joj jak vertikalni impuls) | alt+razmak, alt+s ili r |
| Baci lopticu u luku | f |
| Baci lopticu vertikalno | alt+f |
| Prebaci kameru u režim gledanja loptice | Držite taster G |
| Prebaci kameru u standardni režim | Otpustite taster G |
| Prebaci kameru između gledanja terena i karaktera | v |
| Skoči (ako je sposobnost otključana) | Strelica gore ili taster w |
| Uhvati lopticu (ako je sposobnost otključana) | levi ili desni Kontrol |
| Izaberi mesto veštine od 1 do 10 (ako je veština podešena) | tasteri 1 do 0/numeričko1 do numeričko0 |
| Otkaži izbor mesta veštine | Akcenat/ numerički Enter |
| Aktivira ili deaktivira zvezdani modul podešen na mesta od 1 do 4 (ako je neki modul podešen). | alt + tasteri 1 do 4/numeričko 1 do numeričko 4 |
| Aktivira predmet (ako je ovo dozvoljeno u trenutnom režimu igre). | x |
| Proveri količinu dostupne zvezdane energije (ako imate bar jedan zvezdani modul i ako je korišćenje modula dozvoljeno u trenutnom režimu igre) | y |
| Otvori mapu objekata | m |
| Saznaj vreme do kraja igre | t |
| Saznaj broj osvojenih poena | p |
| Pauziraj igru | escape |

### Režim vežbe

| Radnja | Taster/tasteri |
| :-- | :-- |
| Odmah oporavlja sve veštine | f1 |
| Podesi nivoe veština | f2 |

### Mapa objekata

| Radnja | Taster/tasteri |
| :-- | :-- |
| Pomeri kursor | Strelice |
| Pomeri tačku gledišta dole | s |
| Pomeri tačku gledišta gore | w |
| Promeni status izgovora imena objekta | f1 |
| Promeni režim pomeranja kursora | f2 |
| Saznaj broj objekata na mapi | o |

### Podešavanje kontrola

U podešavanjima, na kartici "kontrole", možete prilagoditi kontrole prema vašim
potrebama aktiviranjem odgovarajućeg dugmeta.

Na ekranu podešavanja, nalazi se stablo u kom prvi nivo prikazuje individualne
kategorije, koje sadrže radnje.

Svaka radnja ima listu dodeljenih tasterskih prečica. Možete dodati ili ukloniti
prečice iz ove liste korišćenjem odgovarajućih dugmića.

Nakon što pritisnete dugme za dodavanje prečice, otvoriće se novi ekran, koji
sadrži četiri liste, polje za dodeljivanje glavnog tastera, kao i dugmiće
"dodaj" i "otkaži".

Svakoj listi odgovara jedan modifikatorski taster (alt, windows, kontrol, šift) i
sadrži četiri opcije za korišćenje tog modifikatorskog tastera (Nijedan, Levi,
Desni, Bilo koji).

Da podesite primarni taster, pratite uputstva u polju dodeljivanja prečice, koje
dolazi odmah nakon liste za taster Šift. Ako želite da koristite samo
modifikatorske tastere u vašoj kombinaciji, ostavite ovo polje prazno.

Nakon što podesite sve neophodne parametre, aktivirajte dugme "dodaj". Ali,
imajte na umu da duplikati u jednoj kategoriji nisu dozvoljeni.

Ako je neophodno, možete podeliti podešavanja vaših kontrola sa drugim ljudima.
Podešavanja se nalaze u folderu korisničkih podataka (userData) i sadrže naziv
"keyConfig.json". Druga osoba će morati da zameni svoja podešavanja, koja su na
istoj lokaciji sa onima koja ste vi prosledili. Iako je datoteka sa
podešavanjima u otvorenoj formi, ne treba je ručno uređivati.

## Prevod igre na druge jezike

Ako želite da prevedete ball bouncer na vaš maternji jezik, molimo podesite
[sooslandia-games repozitorijum prevoda na
githubu](https://github.com/sooslandia/translations)

Github je izabran zato što nam dozvoljava da objedinimo sve prevode na jednom
mestu, automatski potvrdimo da će se igra sa novim prevodom pokrenuti bez
grešaka, pretvorimo različite formate prevoda korišćenjem skripti, i održavamo
strukturu sačuvanih podataka urednom.

Ako imate bilo kakvih poteškoća, kontaktirajte nas radi pomoći u telegram grupi,
na diskordu ili putem elektronske pošte. Pogledajte linkove za opisane načine u
sekciji “zaključak”.

## Zaključak

Drago nam je da vas je zainteresovao ovaj projekat i nadamo se da će vam se
svideti. Uništite i zabavite se!

Prijavite se na naš [kanal](https://t.me/sooslandia) na Telegramu, ili se
pridružite našem [Diskord serveru](https://discord.gg/8xcKB7dsDR), da biste
dobili novosti o ažuriranjima ove igre, kao i o drugim interesantnim projektima.

Pridružite se [kanalu za ćaskanje](https://t.me/sooslandiadiscussion), gde možete
da podelite vaše mišljenje o igri, prijavite bilo koje greške, ili predložite
vašu ideju, kao i na Diskordu.

Ako ne koristite Telegram i Diskord, možete nam pisati putem [elektronske
pošte](mailto://contact@sooslandia.ru), ali brz odgovor nije zagarantovan.

Sve najbolje, Sooslandia-games.
