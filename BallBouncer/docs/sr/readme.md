% "Ball bouncer" dokumentacija

Ova datoteka pomoći objašnjava kako da se krećete kroz menije i ekrane
aplikacije, a takođe i detaljno opisuje igranje igrice uz većinu sitnica. Ako
želite da ovaj drugi deo sami otkrijete, preporučujemo vam da se odmah upoznate
sa listom prečica.

## O igrici

### Kratak opis

BallBouncer je jednostavna arkadna igra u kojoj ipak nije tako jednostavno
postati majstor. Igrica će testirati vaše reflekse i strpljenje.

Naoružani ste sa palicom, i vaš cilj je da uradite lopticu i usmerite njeno
divlje kretanje ka dobro osmišljenoj taktici uništenja objekata.

Ali da li zaista možete da mislite unapred dok se šolje, tanjiri, ormari i
televizori uništavaju oko vas?

Nepredvidivi skokovi loptice mogu da izazovu uzbudljive nizove reakcija, što će
vam konstantno donositi nove izazove i razvijati vaš stil igre.

Ball bouncer vam nudi mogućnost kreiranja vaše sopstvene strategije zarade. Uz
raznovrsnost veština, opcija i povećanja koje možete da otključate i dovedete do
maksimuma u prodavnici, da li možete da nadjačate vaš prethodni rezultat? Na
kraju igre, poeni se pretvaraju u novčiće. Trošite ih mudro!

Pa, da li ste spremni da se upustite u metodičko, ali haotično uništenje? Onda
krenite!

### Sistemski zahtevi

windows 10 64 bitni ili noviji.

ubuntu 22 64 bitni ili noviji.

### Prvi koraci

Kada se igra prvi put pokrene moraćete da izaberete jezik. Nakon što ga
izaberete, pojaviće se ekran dobrodošlice. Čim nastavite reprodukovaće se naš
logo. Možete da ga preskočite pritiskanjem tastera Enter. Nakon što je logo
preskočen ili se završi bićete prebačeni u glavni meni igrice. Preporučujemo vam
da se upoznate sa sadržajem ovog menija. Ako želite da naučite zvukove igrice,
morate da izaberete opciju “podešavanja” u glavnom meniju, a zatim da na kartici
“opšta” kliknete na odgovarajuće dugme. Na kartici “zvuk” možete promeniti
jačinu zvukova i muzike, promeniti režim balansa zvuka i onemogućiti neka
upozorenja na kartici "ponašanje". Možete obrisati vaš napredak i vratiti
podešavanja na podrazumevana aktiviranjem odgovarajućih tastera na kartici
opšta. Vraćanje tasterskih prečica na podrazumevane je takođe moguće na
odgovarajućoj kartici.

Ako vam se ne sviđa zvuk loptice, možete ga promeniti u podešavanjima, na kartici
"zvuk", izborom jedne od pet ponuđenih opcija. Ovo se takođe može direktno
promeniti u toku igre ako posetite podešavanja kada pauzirate igru. Zvuk loptice
će se promeniti čim nastavite igru.

### Navigacija

Kretanje kroz meni je moguće korišćenjem strelica gore i dole. Enter aktivira
stavku, dok tasteri Home i End rade njihov očekivan posao prebacujući vas na
prvu i poslednju stavku.

Navigacija po ekranima (podešavanja, prodavnica, profil, i tako dalje.),:
tab/Šift+tab vas pomeraju napred i nazad, aktivirajte kontrole korišćenjem
Entera ili razmaka. Krećite se kroz liste korišćenjem strelica gore i dole,
menjajte vrednosti klizača korišćenjem strelica. Izbor kartica se vrši
strelicama levo i desno.

Na ekranu prodavnice, pritiskanjem Entera na stavki koju ste izabrali, možete
otvoriti informacije o korišćenju koje opisuju ovu stavku. Na vašem profilu, na
kartici "statistike", pritiskanjem Entera na stavki možete dobiti nagradu, ako
je dostupna. Prečicom Kontrol+C možete kopirati stavku u vašu privremenu
memoriju. Na kartici “Veštine”, aktiviranjem stavke, možete dobiti detaljne
informacije o veštini.

Svi meniji i ekrani, osim glavnog menija i poslednjeg menija sa rezultatima igre
se mogu zatvoriti tasterom Escape.

## Proces igranja

### Režim vežbe

Igrica sadrži režim vežbanja u kojem imate neograničeno vreme a sve kazne su
onemogućene. U ovom režimu, čućete zvuk kada možete da udarite lopticu, koji
možete da čujete u meniju učenja zvukova. Zvuk će se reprodukovati kada je
loptica bar jednom odskočila sa poda kako biste naučili trenutak savršenog
udarca. U režimu vežbe, statistike igre se ne beleže, i poeni se ne osvajaju. U
toku vežbe, možete pritisnuti F2 kako biste otvorili ekran režima vežbe. Tu
možete podesiti vašu brzinu oporavka snage udarca i nivoe veština (ako imate
veštine) na vaše željene vrednosti. Opseg nivoa je od 1 do vašeg trenutnog
otključanog nivoa. Pritiskanjem tastera F1 možete odmah oporaviti sve vaše
veštine.

Ovi tasteri se mogu promeniti korišćenjem podešavanja tasterskih prečica.

### Kako igrati

Nakon što odaberete “Počni igru” u glavnom meniju, počeće početno odbrojavanje.
Nakon toga ćete moći da kontrolišete karaktera. Na početku igre karakter je na
centru terena. Možete ga pomerati strelicama levo i desno. Podrazumevano kamera
prati teren, ali je možete promeniti tako da prati karaktera ili vratiti u
prvobitno stanje tasterom V. Pritiskanjem tastera C, čućete zvuk na poziciji
karaktera ako je kamera podešena da prati teren. Kada kamera prati karaktera
zvuk će se čuti na centru terena. Ovo će vam pomoći da bolje shvatite položaj
vašeg karaktera kada pokušavate da udarite lopticu. Levim i desnim Šiftom možete
podesiti pravac u kojem je vaš karakter okrenut. Kada se krećete, pravac se
automatski podešava.

Kao prvo, morate da bacite lopticu kako bi se pojavila na terenu. Ovo možete da
uradite tasterom F. Nakon što je loptica na terenu, čućete ton koji se pomera
levo desno, što označava horizontalno kretanje loptice. Visina i jačina tona će
se takođe menjati, što označava vertikalno kretanje. Ako se jačina smanjuje a
visina povećava to znači da se loptica kreće gore, dok pojačanje jačine i
smanjenje visine znače suprotno.

Postoje dve vrste bacanja:

+ Standardno. Izvršava se pritiskanjem tastera F. Loptica počinje da leti u luku
u pravcu u kojem je karakter okrenut.
+ Vertikalno. Izvršava se držanjem tastera Alt i pritiskanjem tastera F. Loptica
počinje da leti vertikalno, ali se takođe blago pomera horizontalno u pravcu u
kojem je karakter okrenut.

Cilj igre je da uništite što više objekata možete, što vam donosi poene. Loptica
uvek pada, i morate ponovo da je udarite palicom.

Lopticu možete da udarite na dva načina:

+ Tasterom razmak. U tom slučaju, loptica će dobiti jači horizontalni impuls u
pravcu u kojem je karakter okrenut.
+ Držanjem tastera Alt i pritiskanjem razmaka. Loptica će dobiti jači vertikalni
impuls, a održavaće horizontalni pravac bez obzira na pravac kretanja
karaktera.

Možete da udarite lopticu samo ako ste blizu nje. Nakon svakog udarca palicom,
karakter mora da vrati snagu udarca. Nakon što se u potpunosti vrati, čućete
upozorenje, zvuk ovog upozorenja se može čuti u meniju učenja zvukova. Možete
takođe uključiti ili isključiti zvuk uspešnog udarca palicom u podešavanjima na
kartici ponašanje.

Morate da pokušate da uvek savršeno udarate lopticu, budući da za ovo dobijate
bonus poene. Savršeni udarac je ako loptica odskoči sa poda samo jednom. Za
drugo i svako naredno odskakanje, gubite poene. Što više loptica odskače sa
poda, više poena gubite. Zato, pokušajte da udarite lopticu što brže možete.
Duže stajanje u mestu vam se takođe neće isplatiti, zato što ako se ne krećete
10 ili više sekundi, takođe ćete izgubiti poene. Na početku igre, ne držite
lopticu u ruci predugo, budući da svaki sekund držanja loptice povećava kaznene
poene. Isto važi i kada uhvatite lopticu. Ako promašite pet ili više puta
palicom takođe dobijate kaznene poene. Ako se loptica sudari sa objektom, ili
ako uništi objekat, dobijate poene. Ako loptica odskoči sa plafona, takođe ćete
dobiti bonus poene. Nakon što se sudari sa objektom ili ga uništi, počinje niz.
Različiti nizovi se prate za sudaranja i uništenja. Svaki naredni sudar ili
uništenje donosi više poena. Ali ako niz ne traje duže od šest sekundi, resetuje
se. Isto važi za odskakanje loptice sa plafona. Nakon što izvršite savršen
udarac, takođe počinje niz. Za svaki novi savršen udarac, dobijate mnogo više
poena nego za prethodni. Ako loptica odskoči sa poda više od jednog puta, niz se
prekida i morate ponovo da počnete. Nakon što se unište, objekti će pasti na
zemlju, izazivajući neprijatnosti glasnim zvukovima i dodavajući haotičnoj
atmosferi.

U toku igre, možete da gledate ne samo ceo teren, već takođe da pređete u režim
gledanja loptice. Da biste aktivirali ovaj režim, držite taster G. Režim
gledanja loptice će ostati aktiviran dokle god držite taster G i završiće se čim
ga otpustite. Igra se može pauzirati pritiskanjem tastera Escape. Kada je
pauzirana, bićete prebačeni u meni pauze, gde možete da vidite vreme do kraja
igre, broj osvojenih poena i druge informacije. Možete takođe pristupiti
podešavanjima iz menija pauze, ili prekinuti igru. Takođe, pritiskanjem tastera
T možete videti preostalo vreme a tasterom P možete videti osvojene poene u toku
igre.

Ako dozvolite da vaš broj poena padne ispod minus hiljadu, igra se završava
ranije. Nećete dobiti novčiće, ali ne gubite ništa drugo. Igra traje pet minuta.
Ovo vreme se može povećati poboljšanjem vremenske aure na profilu. Nakon što se
igra završi, zvučna animacija dodavanja novčića će se reprodukovati, može se
preskočiti pritiskanjem tastera Enter. Nakon toga će se otvoriti meni rezultata
poslednje igre, gde možete videti koliko ste poena zaradili na kraju i koliko
novčića ste dobili. Nakon što zatvorite meni pritiskanjem Entera, možda ćete
dobiti obaveštenje o dostupnoj nagradi nakon što dostignete statistički jubilej.
Prikazivanje menija sa rezultatima poslednje igre i obaveštenje o dostupnoj
nagradi se mogu onemogućiti u podešavanjima, na kartici “ponašanje”.

Igrica takođe ima veštine koje su u potpunosti opisane u igrici. Kako biste
koristili veštinu tokom igre, morate je podesiti na jednom od deset slotova.
Podešavanje se vrši na vašem profilu, na kartici “Veštine”. Slotovima pristupate
korišćenjem brojeva od 1 (prvi slot) do 0 (deseti slot).

U prodavnici možete otključati skakanje i hvatanje loptice. Ove dve funkcije su
takođe u potpunosti opisane u igrici, uz tastere za njihovo korišćenje. Takođe
su prisutne u tabeli kontrola.

### Mapa objekata

Mapa objekata radi u bilo kom režimu. Možete je otvoriti tasterom M. Mapa
prikazuje sve objekte koji su bili na terenu u trenutku kada je otvorena.
Korišćenjem strelica, možete pomerati kursor po mapi, što će reprodukovati
kratak zvuk objekta na poziciji na kojoj se ovaj objekat nalazi, i takođe će se
izgovoriti ime objekta. Možete isključiti izgovor imena objekta tasterom F1.
Tasterom F2 možete se kretati između režima pomeranja.

Postoje dva režima pomeranja kursora:

- Slobodno kretanje. Kursor se može kretati po mapi u bilo kom pravcu po jedan
korak. Kada se krećete u slobodnom režimu, prazna polja će takođe biti
vidljiva kursorom, za koja postoji poseban zvuk.
- Kretanje kroz objekte. Kursor se kreće samo po objektima; pomeranje desno i
levo se kreće kroz objekte u istom redu horizontalno. Kretanje gore ili dole
će pomerati kursor do najbližeg objekta vertikalno i preskočiće prazne redove.

Uz kursor, mapa takođe sadrži tačku gledišta, koja se nalazi na centru
horizontalne linije i može se pomerati vertikalno. Svi zvukovi objekata se
reprodukuju na osnovu ove tačke. Možete pomerati tačku gledišta korišćenjem
tastera w - gore, s - dole. U tom slučaju, reprodukovaće se zvuk koji menja
visinu u zavisnosti od pozicije, kako bi vam bilo lakše da razumete gde se tačka
nalazi po liniji.

Možete takođe saznati koliko je objekata trenutno na terenu. Da biste ovo
uradili, pritisnite taster O.

Sve opisane prečice se mogu promeniti u podešavanjima tasterskih prečica.

### Snimanje igre

Možete snimiti vašu igru a nakon toga reprodukovati snimak u ugrađenom
reproduktoru igrice.

Važno: Snimci se ne čuvaju tokom režima vežbanja.

Da biste započeli snimanje, uverite se da je izborno polje "Snimi igru" na ekranu
izbora režima igre označeno. Snimak počinje nakon odbrojavanja pre početka igre.

U podešavanjima, na kartici "snimanje", možete odrediti da li će snimak biti
sačuvan na svakih 30 sekundi, kao i da li će se snimak poništiti ili sačuvati
kada prekinete igru iz menija pauze.

Da biste slušali snimke, izaberite odgovarajuću stavku iz glavnog menija igre.
Zatim, u meniju sa snimcima, izaberite željeni snimak i pritisnite Enter. Nakon
što se snimak učita, bićete prebačeni na reproduktor.

Prečice reproduktora:

- Da započnete, pauzirate i nastavite reprodukciju, pritisnite razmak.
- Da menjate jačinu, koristite strelicu gore da pojačate, ili strelicu dole da
smanjite. Jačina snimka se može povećati najviše do 200 posto.
- Da biste premotavali snimak za 5 sekundi, koristite strelicu desno -
premotavanje napred, levo - premotavanje nazad. Premotavanje za 30 sekundi se
vrši uz držanje tastera Kontrol.
- Možete saznati koliko ste čuli, kao i trajanje snimka pritiskanjem tastera T.
- Možete zaustaviti reprodukciju i vratiti se na meni sa snimcima tasterom Escape.

Vaši snimci se nalaze u recordings folderu, koji se nalazi u folderu sa vašim
korisničkim podacima (userData), i imaju .sgr ekstenziju. Možete preimenovati
datoteku snimka i deliti je sa drugim ljudima ako želite. Ako želite da
reprodukujete tuđe snimke, prebacite ih u vaš recordings folder. Nakon toga će
biti vidljiv u meniju sa snimcima.

## Prečice

Sve prečice u ovoj sekciji se mogu promeniti menjanjem podešavanja tasterskih
prečica.

### Osnovne

| Radnja | Taster/tasteri |
| :-- | :-- |
| Pomeranje karaktera levo ili desno | Strelice desno i levo ili tasteri d/a |
| Reprodukuj zvuk na poziciji karaktera | c |
| Podesi pravac karaktera desno ili levo | Desni/levi Šift |
| Zamahni palicom (udari lopticu dajući joj jak horizontalni impuls) | Razmak, tasteri s ili e |
| Zamahni palicom (udari lopticu dajući joj jak vertikalni impuls) | alt+razmak, alt+s ili r |
| Baci lopticu u luku | f |
| Baci lopticu vertikalno | alt+f |
| Prebaci kameru u režim gledanja loptice | Držite taster G |
| Prebaci kameru u standardni režim | Otpustite taster G |
| Prebaci kameru između gledanja terena i karaktera | v |
| Skoči (ako je funkcija otključana) | Strelica gore ili taster w |
| Uhvati lopticu (ako je funkcija otključana) | Levi ili desni Kontrol |
| Izaberi slot veštine od 1 do 10 (ako je veština podešena) | Tasteri 1 do 0/numeričko1 do numeričko0 |
| Otkaži izbor slota veštine | Akcenat/ numerički Enter |
| Otvori mapu objekata | m |
| Saznaj vreme do kraja igre | t |
| Saznaj broj osvojenih poena | p |
| Pauziraj igru | escape |

### Režim vežbe

| Radnja | Taster/tasteri |
| :-- | :-- |
| Oporavi sve veštine | f1 |
| Podesi nivoe veština | f2 |

### Mapa objekata

| Radnja | Taster/tasteri |
| :-- | :-- |
| Pomeri kursor | Strelice |
| Pomeri tačku gledišta dole | s |
| Pomeri tačku gledišta gore | w |
| Promeni status izgovora imena objekta | f1 |
| Promeni režim pomeranja kursora | f2 |
| Saznaj broj objekata na mapi | o |

### Podešavanje tasterskih prečica

U podešavanjima, na kartici "podešavanje tasterskih prečica", klikom na
odgovarajuće dugme možete podesiti prečice kako želite. Na ekranu podešavanja se
nalazi stablo u kojem se, na prvom nivou, pojavljuju individualne kategorije,
koje sadrže radnje. Svaka radnja sadrži listu sa dodeljenim tasterskim
prečicama. Možete ili da ih dodate ili da ih uklonite iz ove liste korišćenjem
odgovarajućih tastera. Nakon što pritisnete dugme dodaj, otvoriće se novi ekran,
koji sadrži četiri liste, polje za dodeljivanje osnovnog tastera, dugme “dodaj”
i “otkaži”. Svaka lista sadrži sopstvene modifikatorske tastere (alt, windows,
kontrol, šift), i sadrži četiri opcije za korišćenje modifikatorskog tastera (ne
koristi se, levi, desni, bilo koji). Da podesite taster, pratite uputstva u
polju za dodeljivanje tastera odmah nakon liste za modifikatorski taster šift.
Ako želite da koristite samo modifikatorske tastere u vašoj prečici, ostavite
prazno polje. Nakon što se podese svih neophodni parametri, kliknite na dugme
“dodaj”, ali imajte na umu da su duplikati u istoj kategoriji prečica zabranjeni.

Ako je neophodno, možete podeliti podešavanja vaših tasterskih prečica sa drugim
ljudima. Podešavanja se nalaze u folderu korisničkih podataka (userData) i
sadrže naziv "keyConfig.json". Druga osoba će morati da zameni svoja
podešavanja, koja su na istoj lokaciji sa onima koja ste vi prosledili. Iako je
datoteka sa podešavanjima u otvorenoj formi, ne treba je ručno uređivati.

## Prevod igre na druge jezike

Ako želite da prevedete ball bouncer na vaš maternji jezik, molimo podesite
[sooslandia-games repozitorijum prevoda na
githubu](https://github.com/sooslandia/translations)

Github je izabran zato što nam dozvoljava da objedinimo sve prevode na jednom
mestu, automatski potvrdimo da će se igra sa novim prevodom pokrenuti bez
grešaka, pretvorimo različite formate prevoda korišćenjem skripti, i održavamo
strukturu sačuvanih podataka urednom.

Ako imate bilo kakvih poteškoća, kontaktirajte nas radi pomoći u telegram grupi,
na diskordu ili putem elektronske pošte. Pogledajte linkove za opisane načine u
sekciji “zaključak”.

## Zaključak

Drago nam je da vas je zainteresovao ovaj projekat i nadamo se da će vam se
svideti. Uništite i zabavite se!

Prijavite se na naš [kanal](https://t.me/sooslandia) na Telegramu, ili se
pridružite našem [Diskord serveru](https://discord.gg/8xcKB7dsDR), da biste
dobili novosti o ažuriranjima ove igre, kao i o drugim interesantnim projektima.

Pridružite se [kanalu za ćaskanje](https://t.me/sooslandiadiscussion), gde možete
da podelite vaše mišljenje o igri, prijavite bilo koje greške, ili predložite
vašu ideju, kao i na Diskordu.

Ako ne koristite Telegram i Diskord, možete nam pisati putem [elektronske
pošte](mailto://contact@sooslandia.ru), ali brz odgovor nije zagarantovan.

Sve najbolje, Sooslandia-games.
