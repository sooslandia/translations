% Historie změn

## 1.4.2

### Změny

- Aktualizovány překlady.
   - Turecký. Překladatel [fatihyuksek](https://github.com/fatihyuksek1).
   - Český. Překladatel [4sensegaming](https://github.com/4sensegaming).

### Opravy

- Opraveno předčasné zobrazování karet pro hvězdné moduly a další vylepšení
obchodu.
- Opraveno zdvojené přehrávání zvuku při stisknutí tlačítka Ano na obrazovce
aktualizace.

## 1.4.1

Opravena kritická chyba při otevření profilu.

## 1.4.0

Tato verze řeší řadu problémů, jako třeba příliš složitý režim Mistrovská
zkouška, problémy při lokalizování a aktivaci speciálních předmětů, chybějící
sledování statistik pro splněné výzvy a odemčené truhly štěstěny, nemožnost
poznat, kdy se dá použít schopnost "Titánský skok", a další.

Přidali jsme také nová vylepšení a změnili vyvážení při získávání odměn za
statistické milníky.

Vyřešili jsme vysoké zatížení zvukového systému. V důsledku této změny teď budeš
získávat víc bodů.

### Nové funkce

- Odměnu za splněné výzvy lze nyní zvyšovat.
   - Na příslušnou novou obrazovku se dostaneš tlačítkem "Zvýšit odměnu za splněné
výzvy", které se nachází na kartě Cesta výzev v profilu.
   - Za zvýšení se platí mincemi nebo zelenými, modrými a červenými perlami.
   - Každá z uvedených měn má své vlastní vylepšení, ale všechny společně ovlivňují
jediný parametr: šanci získat další hvězdu.
   - Pokud šance na získání další hvězdy dosáhne 100 %, zaručeně získáš jednu hvězdu
navíc jako odměnu a počítadlo šance se vynuluje.
- Mírně přepracován režim Mistrovská zkouška.
   - Míče se už nemohou srážet navzájem.
   - Zvýšen maximální počet předmětů na hrací ploše.
   - V tomto režimu se nyní nově počítají i série odrazů míče od stropu.
   - Přidány dokonalé trefy.
      - Chceš-li v režimu Mistrovská zkouška provést dokonalou trefu, odpal míč, teprve
až se ti plně obnoví síla úderu.
      - Pokud míč mineš nebo ho odpálíš menší silou, série se vynuluje.
      - Nejdelší série a celkový počet dokonalých tref v tomto režimu se zaznamenávají
do statistik.
   - Bonus za vylepšení snížení postihu za odrazy míče od podlahy byl změněn z 2 %
na 5 % za každou úroveň.
   - Popis tohoto režimu byl aktualizován tak, aby reflektoval provedené změny.
- Změnila se hudba v hlavním menu.
   - Nyní můžeš bezpečně sdílet svoje video nebo audio nahrávky ze hry, aniž by bylo
nutné vypínat hudbu.
   - Obrovské díky [Nikita K](https://t.me/NikitaKOfficial) za jeho tvrdou práci!
- Přidáno zvukové upozornění na splnění výzvy.
- Přidáno nové vylepšení, které zvyšuje bonus za vyhýbání se elektrickým výbojům
v režimu Zkouška rychlosti.
- Přidána nová hvězdná vylepšení.
   - Víc času na sérii nárazů do předmětu, zničení předmětu a odrazů od stropu.
   - Odpustek za nečinnost.
- Nyní můžeš zjistit, jak je míč vysoko.
   - Výchozí klávesa pro tuto funkci je B.
   - Při jejím použití se přečte informace, jak je míč právě vysoko, a zároveň se
ozve speciální zvuk se stejnou výškou tónu jako samotný zvuk míče.
   - V režimu Mistrovská zkouška se postupně přečtou pozice všech míčů na hrací
ploše a výška zvuku bude odpovídat tomu míči, který je právě nejníž.
- Přidány nové statistické milníky.
   - Celkem odemčeno truhel štěstěny.
   - Celkem splněno výzev.
- Přidáno nastavení stereováhy.
   - Na tuto obrazovku se dostaneš příslušným tlačítkem na obrazovce Nastavení na
kartě "Zvuk".
   - Pokud si k této funkci budeš chtít přečíst nápovědu, stiskni tlačítko
"Nápověda" na obrazovce Nastavení stereováhy.
- Nyní lze zakázat generování min, gaučů a skříněk s nářadím na hrací ploše.
   - Na obrazovku výběru režimu byl přidán seznam zaškrtávacích políček, která
umožňují zapnout nebo vypnout generování pro jednotlivé typy předmětů.
   - Seznam se skryje, pokud je kurzor pro výběr režimu nastaven na jiný režim než
Normální nebo Trénink.
- Přidána funkce, která umožňuje přepínat mezi všemi schopnostmi, které jsou
právě nabité (připravené k použití).
   - Přepnutí na následující nabitou schopnost: Klávesa rovná se (=) nebo numerická
pomlčka (-).
   - Přepnutí na předchozí nabitou schopnost: Pomlčka (-) nebo numerická hvězdička
(*).
   - Tyto klávesy platí při výchozím nastavení ovládání.
- Přidáno nové nastavení, které umožňuje vypnout odpočítávání na začátku hry.
- Přidána funkce, která umožňuje měnit zvuk míče přímo ve hře.
   - Chceš-li zvuk změnit, vstup během hry do režimu sledování míče a klávesou L
přepínej z jednoho zvuku na druhý.
   - V režimu Mistrovská zkouška funguje tato funkce podobně. Nejdřív klávesou J
vyber míč, jehož zvuk chceš změnit, a potom mačkej klávesu L.
   - Klávesou F1 během hry v režimu Mistrovská zkouška otevřeš obrazovku
přizpůsobení zvuků míče, kde můžeš zvuk měnit, aniž by tě rušily zvuky z hrací
plochy.
      - Tato obrazovka obsahuje čtyři prvky: tři seznamy, z nichž každý odpovídá
jednomu míči, a tlačítko pro zavření obrazovky.
      - Chceš-li si daný zvuk míče poslechnout, stiskni na vybrané položce v libovolném
seznamu enter nebo mezerník.
      - Přehrávání zvuku můžeš přerušit dalším pohybem po seznamu nebo obrazovce.
   - Vybrané zvuky zůstanou zachovány i po dohrání hry.
- Přidáno nové nastavení, které umožňuje normalizovat výšku všech zvuků míče na
přibližně stejnou úroveň.
   - Při přehrávání zvuků v nabídce výběru zvuku míče se všechny zvuky přehrávají se
stejnou výškou. Během hry však zvuky míče kromě prvního stále zcela
neodpovídají skutečné výšce míče.
   - Přesto může být tato funkce užitečná pro ty hráče, kteří používají jiný než
první zvuk míče a zároveň mají problémy s rozlišováním jednotlivých zvuků v
hlučném prostředí, protože zvýšení výšky tónu zvyšuje i jeho slyšitelnost.
- Přidáno nové nastavení, které umožňuje přepínat režim sledování míče pouhým
stisknutím klávesy namísto jejího držení.
- V menu Pauza si nyní můžeš zobrazit schopnosti uložené v jednotlivých slotech
(položka "Aktivní schopnosti").

### Změny

- Pokud jsi nyní v režimu Zkouška vůle nebo Mistrovská zkouška dost blízko u
speciálního předmětu a můžeš ho aktivovat, výška zvuku předmětu se mírně zvýší.
- Upraven postih za odrazy míče od podlahy.
   - Pokud se míč odrazí od podlahy čtyřicetkrát za sebou, postih za každý další
odraz v řadě se bude velmi rychle zvyšovat.
   - Tuto změnu kompenzuje nové vylepšení "Odpustek za nečinnost".
- Zvýšena odměna za odemykání truhel štěstěny.
- Provedli jsme určité změny v získávání odměn za dosahování statistických
milníků. Pokud budou při spuštění hry zjištěny nějaké nesrovnalosti, dříve
rozdělené úspěchové body se vynulují a odměny se přepočítají.
- Nyní se v režimech Zkouška vůle a Mistrovská zkouška už nemůže objevit stejný
typ předmětu víckrát než dvakrát za sebou.
- V režimu Zkouška rychlosti se už nemůže objevit stejný efekt dvakrát za sebou.
- Změny v obchodě: vylepšení aury času a aury vítěze se přesunula na kartu
"Aury"; vylepšení "Zvýšená šance na objevení speciálního předmětu" se
přesunulo na kartu "Předměty".
- Zvýšeny odměny za nízká skóre ve všech třech režimech zkoušky.
- Zvýšena účinnost vylepšení, které zvyšuje počet získaných červených perel.
- Výpočet získaných mincí byl upraven pro konečná skóre vyšší než sto milionů.
- Pokud sis už koupil/a maximální počet slotů pro výzvy, tlačítko pro nákup
dalších se nyní na obrazovce skryje.
- Vylepšena schopnost titánský skok. Teď postava doskočí na větší vzdálenost.
- Aktualizováno zobrazení seznamu odměn při odemčení více truhel štěstěny
najednou.

### Opravy

- Vylepšena práce s velkým počtem zvuků hrajících zároveň.
   - V důsledku této optimalizace se snížil celkový počet zvuků při zničení mnoha
předmětů. Zvukové prostředí se však i tak může přetížit.
   - Možná si také všimneš, že při hře v normálním režimu teď získáváš výrazně víc
bodů. Je to očekávané chování a dochází k němu proto, že jsme vyřešili zásadní
přetěžování zvukového systému, které dřív vedlo k celkovému zpomalování hry.
- Opraveno vzácné zamrznutí a pád, ke kterému mohlo dojít hned po spuštění hry
při zapnutém nahrávání.
- Opraven problém, kdy získání bonusu za zničení marionety nebo vyhnutí se
elektrickému výboji mohlo zvyšovat záporné skóre.
- Opraveno nesprávné chování při použití schopnosti "Titánský skok".
- Postup při plnění výzvy "Vyvolávej odrazy míče od stropu, když je aktivní efekt
odhmotnění" se nyní počítá i během používání hvězdného modulu "ovládání míče".
- Vylepšena práce s aktualizací času před resetováním truhel a výzev.
- Rozšířeny popisy některých vylepšení v obchodě.
- Animaci přičítání mincí a ostatních měn nyní lze přeskakovat i numerickým
enterem.

## 1.3.5

### Změny

- Aktualizovány překlady.
   - Srbský. Překladatel [nidza07](https://github.com/nidza07).
   - Turecký. Překladatel [fatihyuksek](https://github.com/fatihyuksek1).
- Upravena kritéria pro splnění některých výzev.
- Pokud je aktivní režim sledování míče, nezískáš nyní postih za příliš dlouhé
stání na místě.

### Opravy

- Opravena chyba, kdy bylo možné používat některé aury, když byly zrovna
neaktivní.
- Aura onoho světa byla upravena tak, aby se při jejím použití snadněji
strefovalo do míče.
- Opraveno chování elektrického výboje v režimu Zkouška rychlosti, kdy mohl
zasáhnout postavu a zároveň být započítán stejně, jako by se mu hráč vyhnul.
- Opravena kritická chyba při současném použití schopností "magnetismus" a
"raketový útok".
- Opravena kritická chyba při současném použití schopností "duch chytače" a
"titánský skok".
- Pravděpodobně opravena kritická chyba, ke které docházelo při restartování hry
po aktualizaci.
- Opraveno přehrávání zvukových upozornění na sérii nárazů míče do předmětů.

## 1.3.4

### Změny

- Aktualizován český překlad. Překladatel
[4sensegaming](https://github.com/4sensegaming).
- Aktualizován španělský překlad. Překladatel:
[ogomez92](https://github.com/ogomez92).
- Pokud není možné aktivovat auru, budeš na to nyní jasně upozorněn/a.
- Pokud nemáš dost energie na aktivaci hvězdného modulu, budeš na to nyní jasně
upozorněn/a.

### Opravy

- Opraven problém s zdsr.
- Opraveno chování branky v režimu Zkouška rychlosti.
   - Branka se teď spustí zpátky do svojí původní výšky po vypršení efektu výtahu.
   - Branka už nemizí z mapy předmětů, když stoupá nebo klesá.
- Opraveno sledování postupu při plnění určitých výzev v režimu Trénink.

## 1.3.3

### Nové funkce

- Přidán španělský překlad. Překladatelé:
[rayo-alcantar](https://github.com/rayo-alcantar),
[ogomez92](https://github.com/ogomez92).

### Změny

- Aktualizován český překlad. Překladatel
[4sensegaming](https://github.com/4sensegaming).

### Opravy

- Opravena kritická chyba, ke které docházelo, když se ozývalo mnoho zvuků
zároveň.
- Opraveny problémy s hvězdnými moduly.
   - Karta "Další informace o modulu" se teď aktualizuje při nákupu vylepšení.
   - U modulu "ovládání míče" už v popisu vylepšení rychlosti ovládaného míče není
informace o dvanáctiprocentním navýšení rychlosti.
   - Při stisku klávesy pro zjištění aktuálního množství hvězdné energie je teď
číslo oznámeno na začátku promluvy.
   - Opravena kritická chybapři aktivaci hvězdného modulu ovládání míče, pokud byl
během aktivace zároveň míč chycen.
- Opraveno sledování postupu při plnění výzvy k používání schopnosti magnetismus
v režimu Trénink.
- Opraveny problémy s nahrávkami.
   - Při zavření hry zkratkou alt+F4 během hry se nahrávka přeruší, pokud je
zaškrtnuto zaškrtávací políčko "Přestat nahrávat při přerušení hry", nebo se
správně uzavře, pokud tato volba zaškrtnuta není.
   - Když hra skončí předčasně, protože skóre kleslo pod minus 1000, nahrávka už se
automaticky neukončí, ani pokud je zaškrtnuto zaškrtávací políčko "Přestat
nahrávat při přerušení hry".
- Nyní je možné hrát se spuštěným JAWSem.
- Opraven problém na některých systémech při spouštění hry na Windows.

## 1.3.2

### Opravy

- Opraven zvuk trefy pálkou do míče, takže se teď přehrává ve všech zamýšlených
situacích.
- Do popisu režimů Zkouška vůle a Mistrovská zkouška byly doplněny informace o
tom, jak aktivovat speciální předměty.
- Opraven pád hry při používání jiného odečítače než NVDA.
- Opraveny problémy s nahrávkami ve formátu MP3.
   - Snad opraven pád hry, ke kterému docházelo při zapnutém nahrávání.
   - K nahrávkám se nyní přidává speciální VBR hlavička. Její absence mohla před
touto verzí způsobovat v některých přehrávačích nesprávné zobrazování délky
nahrávky a problémy při přetáčení.
   - Byly upraveny parametry MP3 enkodéru, aby se snížila velikost souborů bez
znatelné ztráty kvality.
- Do dokumentace byl doplněn řádek, který vysvětluje, jak je možné odemknout
cestu výzev (v části Další režimy hry).
- Opravena kritická chyba, ke které docházelo, když se ozývalo mnoho zvuků
zároveň.

## 1.3.1

Opravena chyba při přehrávání zvuků předmětů ve stereu.

## 1.3.0

Tohle je zatím největší aktualizace, která do hry přidává obrovské množství
nového obsahu.

Čekají na tebe tři nové režimy hry, z nichž každý se dá vylepšovat, spolu s
cestou výzev, na které narazíš na desítky rozmanitých úkolů. Plněním těchto
výzev můžeš získávat hvězdy, které se poté dají utrácet za nejrůznější vylepšení.

Nové předměty ti pomůžou dosahovat mnohem větších skóre, než by se ti kdy zdálo
možné.

Nové aury vdechnou nový život tvým schopnostem, zatímco nové schopnosti ti
otevřou ještě více strategií, jak efektivně ničit předměty.

A pak jsou tu samozřejmě ještě další vylepšení ovlivňující celkovou hratelnost,
která ti umožní vyhnat skóre až do nepředstavitelných výšin a rozpoutat na hrací
ploše ještě zběsilejší destrukci.

Pokud chceš dosáhnout skutečného vrcholu, budeš muset ve hře strávit desítky
hodin, ale ničeho se neboj — tento čas bude vrchovatě naplněný nespoutaným
chaosem ničení a sladkou chutí bohatě zasloužených odměn!

### Nové funkce

- Přidán nový obsah.
   - Tři nové režimy hry, každý se svou vlastní měnou.
   - Cesta výzev.
   - Nové statistické milníky.
   - Nové předměty, schopnosti a aury, které se odemykají pomocí měn z nových
herních režimů.
   - Stejně jako spousta různých vylepšení, která mají vliv jak na nové režimy, tak
na normální hru.
- Přidána možnost zobrazit si popis jednotlivých režimů hry.
   - Chceš-li si zobrazit popis některého režimu, vyber ho v seznamu na nové
obrazovce spuštění hry a stiskni klávesu D, případně klikni na tlačítko
"Otevřít popis režimu".

### Změny

- Aury teď můžou být aktivní nebo neaktivní.
   - Na začátku můžeš v jednu chvíli používat pouze dvě aury zároveň, ale časem
získáš možnost počet aktivních aur zvýšit, stejně jako odemknout úplně nové
aury.
   - Nyní si také můžeš zobrazit popisy jednotlivých aur, s výjimkou aury vítěze a
času, stisknutím příslušného tlačítka na kartě Aury v profilu.
- Vylepšena schopnost titánský skok. Teď postava doskočí na větší vzdálenost.
- Upraveno vyvážení bonusových bodů získaných za dlouhé série nárazů míče do
předmětů, zničení předmětů a odrazů míče od stropu.
- Cena za vylepšování aury vítěze a aury času byla zvýšena. Pokud máš některou z
těchto aur aktuálně na vyšší než páté úrovni, vynuluje se a úspěchové body
investované do jejího vylepšování se ti vrátí.
- Položky v nabídkách se teď dají potvrzovat také numerickým enterem a je možné i
enter podržet pro rychlou opakovanou aktivaci stejné položky.
- Výpočet získaných mincí byl upraven pro konečná skóre vyšší než dva miliony.
- Chování přehrávání zvuku při zjišťování pozice postavy se změnilo.
   - Dřív: Zvuk se ozýval z pozice postavy v režimu pohledu ze středu plochy a ze
středu plochy v režimu pohledu z pozice postavy.
   - Nyní: Zvuk se vždycky ozve z pozice postavy, kromě případu, kdy je aktivní
pohled z pozice postavy a zároveň je vypnutý režim sledování míče. Jedině v
tomto případě se zvuk ozve ze středu plochy.
- Obrazovka seznámení se zvuky byla přepracována.
   - Menu nahradil virtuální dialog.
   - Základní zvuky hry i zvuky jednotlivých nových režimů jsou nyní rozděleny do
příslušných karet dialogu, aby se po nich lépe pohybovalo a daly se přehrávat
i přímo během hry.
- Změnil se způsob nahrávání hry.
   - Nahrávky se teď ukládají ve formátu MP3.
   - Starý způsob nahrávání už nefunguje, ale nahrávky ve starém formátu se pořád
přehrávat dají.
   - Nové nahrávky budou umístěny ve složce "userData/mp3recordings".
   - Možnost přehrávat nahrávky ve starém formátu bude odstraněna ve verzi 1.5.0.
- Drobné úpravy a opravy nekonzistencí v anglickém překladu.
- Opraveno nastavování úrovní schopností v režimu Trénink.
   - Nastavené úrovně schopností se teď reálně projeví ve hře.
   - Nyní je také možné nastavit schopnosti na libovolnou úroveň až po dostupné
maximum.
- Opravena kritická chyba při změně nastavení ovládání během hry.
- Opravena chyba, kdy kamera nesledovala postavu při skákání nebo použití
schopnosti titánský skok.
- Zvýšena přesnost trefy postavy do míče při použití schopnosti titánský skok.
- Když postava vyskočí, vynuluje se teď časovač pro postih za příliš dlouhé stání
na místě bez pohybu.
- Opravena chyba, která umožňovala otevření mapy předmětů a zapauzování hry
zároveň, což vedlo ke zvláštnímu a nežádoucímu chování.
- Opravena chyba ve výpočtu bodů získaných za zničení předmětu. V důsledku této
změny za zničení předmětu nyní získáš méně bodů.
- Opraveno nastavování nesprávných prodlev před dobitím schopností při neúspěšném
pokusu o jejich použití.

## 1.2.4

### Opravy

- Aktualizovány a opraveny překlady.

## 1.2.3

### Nové funkce

- Přidány nové překlady.
   - Srbský. Překladatel [nidza07](https://github.com/nidza07).
   - Český. Překladatel [4sensegaming](https://github.com/4sensegaming).

### Opravy

- Opravena drobná chyba v tureckém překladu.
- Opraveno nesprávné zobrazování nápovědy přímo ve hře.
- Opravena potenciální kritická chyba při načítání nahrávky.

## 1.2.2

Aktualizován turecký a indonéský překlad.

## 1.2.1

Tato aktualizace opravuje několik kritických chyb pro uživatele Linuxu.

## 1.2.0

Tato verze se zaměřuje na další vylepšování uživatelského zážitku a dolaďování
stávajícího obsahu. Nyní si můžeš nastavit klávesové zkratky podle vlastního
uvážení. Nyní je možné nahrávat své hraní a přehrávat výsledné nahrávky pomocí
vestavěného přehrávače. K dispozici je také mapa předmětů a několik dalších
vylepšení a oprav.

Otevřeli jsme oficiální [překladový repozitář na
Githubu](https://github.com/sooslandia/translations). Pokud chceš hru přeložit a
máš na to schopnosti, rádi tvoji pomoc přijmeme.

### Nové funkce

- Přidány nové překlady.
   - Turecký. Překladatel [fatihyuksek](https://github.com/fatihyuksek1).
   - Indonéský. Překladatel [MuhammadGagah](https://github.com/MuhammadGagah).
- Nyní můžeš měnit výchozí klávesové zkratky.
   - To provedeš kliknutím na tlačítko "Nastavit klávesové zkratky", které najdeš na
kartě "Klávesové zkratky" na obrazovce Nastavení.
   - Příslušný konfigurační soubor se nachází ve složce s uživatelskými daty hry
("userData") a má název "keyConfig.json". Svou konfiguraci můžeš sdílet s
ostatními uživateli. Aby ti konfigurace někoho jiného fungovala, musíš nahradit
svůj konfigurační soubor tím, který dostaneš od něj.
   - Více informací o nastavení klávesových zkratek najdeš v příslušné části
dokumentace.
- Nyní můžeš nahrávat své hraní.
   - Na aktualizované obrazovce pro výběr režimu hry můžeš zaškrtnout políčko, které
určuje, jestli se tvoje hraní má nahrávat. Chování nahrávání lze
nakonfigurovat na kartě Nahrávání na obrazovce Nastavení.
   - Nahrávky můžeš poslouchat v menu Nahrávky, do kterého se dostaneš příslušnou
položkou hlavního menu.
   - Nahrávky se ukládají do složky "recordings", která se nachází ve složce s
uživatelskými daty hry ("userData"), a mají příponu .sgr. Soubor s nahrávkou
lze v případě potřeby přejmenovat a sdílet s ostatními hráči. Aby hra rozpoznala
nahrávku někoho jiného, musí být umístěna v této složce s nahrávkami.
   - Informace o tom, jak přehrávač nahrávek funguje, a o jeho ovládání najdeš v
příslušné části dokumentace.
- Přidána mapa předmětů.
   - Během hraní ji lze otevřít klávesou M.
   - Po mapě se pohybuješ šipkami. Klávesou O můžeš také zjistit, kolik předmětů se
na mapě nachází.
   - Existují dva režimy pohybu kurzoru po mapě, o kterých se dočteš v příslušné
části dokumentace.
   - Všechny klávesové zkratky pro mapu předmětů lze změnit v nastavení klávesových
zkratek.
- Režim Trénink se také dočkal vylepšení.
   - Klávesou F1 nyní můžeš okamžitě vynulovat prodlevu před dobitím u všech
schopností najednou.
   - Po stisku klávesy F2 se otevře obrazovka, kde můžeš měnit úrovně svých
schopností a rychlost obnovování síly úderu. Na této obrazovce se zobrazují
jen ty schopnosti, které už máš. Jejich úroveň můžeš měnit pouze v rozsahu od 1
až po aktuálně odemčené maximum.
- V nastavení na kartě "Chování" bylo přidáno zaškrtávací políčko, které určuje,
jestli aktuálně zvolený způsob pohledu (z pozice postavy nebo ze středu hrací
plochy) zůstane zachován po dohrání hry.
- Nyní je možné odstranit uložený postup hrou a obnovit výchozí nastavení.
   - Můžeš to udělat v nastavení na kartě "Obecné".
   - Pokud jsi do nastavení vstoupil/a z menu Pauza, obnovit nastavení ani vymazat
svůj postup nemůžeš.

### Změny

- Změnila se obrazovka pro výběr režimu hry.
   - obrazovka se nyní vykresluje ve virtuálním dialogu místo v menu. Navigace na ní
je podobná jako na obrazovce Nastavení nebo Profil.
   - Na nové obrazovce si můžeš vybrat, jestli se má hra nahrávat.
- Vylepšeno rozhraní obrazovky Profil.
   - Nyní lze libovolnou položku ze seznamu statistik zkopírovat do schránky
stisknutím kláves ctrl+C.
   - Na záložce Statistiky je nyní uvedeno, kolik máš aktuálně úspěchových bodů.
   - Aury nyní zobrazují i svůj bonus.
- Mírné změny ve vyvážení hry.
   - Za každých sto bodů až do tisíce teď dostaneš jednu minci. Například jsi
získal/a 678 bodů, v takovém případě dostaneš 7 mincí a ne jednu jako dřív.
   - Až se dostaneš na tisíc bodů, zůstává vše při starém, ale těch prvních 10
mincí, které jsi dostal/a předtím, máš pořád. Například jsi získal/a 1234
bodů, v takovém případě dostaneš 11 mincí.
- Zvýšen maximální počet předmětů na hrací ploše.
- Zvuk po stisku klávesy C v režimu pohledu z pozice postavy se nyní přehrává ze
středu hrací plochy.
- Formát názvu souboru s daty kritické chyby byl změněn na (error yyyy_MM_dd
hh-mm-ss.log)

### Opravy

- Nyní se při zobrazení kritické chyby zvuk zcela ztlumí, místo aby hrál ve
smyčce.
- V některých případech se zlepšila stabilita hry.

## 1.1.1

### Opravy

- Opravena kritická chyba, ke které docházelo, když byl aktivní režim pohledu z
pozice postavy a současně režim sledování míče.
- Opraveno několik dalších drobných chyb.

## 1.1.0

Tato verze se zaměřuje na zlepšování uživatelského zážitku: Zvuk při odpálení
míče, režim pohledu z pozice postavy, alternativní klávesy pro máchnutí pálkou
atd.

### Nové funkce

- Hra nyní podporuje překlady, ve kterých chybí jeden nebo více řetězců. Pokud
není řetězec nalezen, hra místo něj použije odpovídající anglický lokalizační
řetězec.
- V režimu sledování míče nyní strop přehrává zvuk na pozadí, takže sledování teď
bude efektnější.
- Přidán zvuk, který signalizuje úspěšné odpálení míče. Ve výchozím nastavení je
toto upozornění vypnuté; můžeš si ho zapnout v nastavení na kartě "Chování".
- Implementován režim pohledu z pozice postavy. Chceš-li režim přepnout, stiskni
při hře klávesu V.
- Chyby při aktualizaci se nyní zapisují do souboru, který se nachází ve složce
userData/errorLogs.
- Přidány dočasné alternativní klávesy pro vodorovné a svislé máchnutí pálkou.
   - Pro vodorovné máchnutí teď můžeš použít i klávesu e, pro svislé i klávesu r.
   - Toto řešení je dočasné, jen do doby, než bude implementováno nastavení
vlastních klávesových zkratek.
- Položky v seznamu statistik, u kterých je dostupná odměna, jsou nyní na začátku
seznamu.

### Změny

- Zvýšen počet bodů za dokonalé trefy, odrazy míče od stropu a nárazy míče do
předmětů.
- Dokumentace byla aktualizována s ohledem na nové funkce.

### Opravy

- Zvýšena hlasitost zvuku při dopadu po výskoku.
- Aura vítěze nyní nezvyšuje počet bodů, o které přicházíš kvůli postihům.

## 1.0.0

První verze.
